# ETIAOS

		E.T.I.A.O.S. yani diğer adıyla “Enes ve Tolunay’ın Intergalaktik Arcade Oyun Sarayı uzayda bulunan bir arcade oyun salonunu konu almaktadır. Yakın gelecekte geçen bu oyunda oyuncular bu salonu bir sosyal merkez olarak kullanabileceği gibi bir yandan da bilinçlerini robot bedenlere aktarmış olan Enes ve Tolunay’dan görünenin çok daha ötesinde bir hikayeye tanık olabileceklerdir. 
 
Gezegenler arası bir Arcade Oyun salonunda geçen oyunumuzda oyunculara sahneye yerleştirilmiş arcade oyun makinalarında çok çeşitli oyunlar sunulurken oynadıkça “flashback”ler ile artık çok da gündemde olmayan Dünya hakkında hikayelere de tanık olunabilecektir. Hedeflenen ana amaç oyuncunun arcade oyun makinelerinden oyun oynayarak kazandığı jetonlarlı biriktirerek oyun içine yerleştirilmiş olan sistemde istedikleri gibi harcamalarıdır. Bu sistem sayesinde oyuncunun oyuna bağlanması ve yapay olarak oluşturulan atmosferin gerçeğe yakın bir deneyim sağlaması hedeflenmektedir. Oyun sarayının içerisinde arcade makinaları, bar, kafe, açık alan, sera, lobi gibi farklı alanlar olacaktır. Oyuncular bu alanlarda istediği gibi sosyalleşebilirken aynı zamanda arkadaşlarıyla seçtikleri bir oyunda rekabet içine girebileceklerdir. Sosyalliğin yanı sıra haritada çeşitli bölgelerde bulunan NPCler ile girilen diyaloglar neticesinde çeşitli yan hikayelere tanık olunabilecek ve easter eggler keşfedilebilecektir.  Arcade oyunların çeşitliliği oyuncuya sevdiği şeyi bulma fırsatı tanırken yüksek skor ögesi ise oyuna bağlanmasını ve oyunda zaman geçirmesini sağlamaktadır. Oyun içerisinde kazanılan kuponları oyuncular kendi avatarlarına çeşitli kozmetikler alarak harcayabilecekleri gibi yeni oyunlar açılabilir, hediye alınıp NPC lere verilerek ilişki seviyeleri geliştirilebilir, ve bu sayede gizli oynanış rotaları da açılabilir. Ayrıca oyuncular uzay serası veya oyun sarayının barında çalışarak para kazanabilir. Oyuna daha rekabetçi sistemler koymak için her arcade oyununun bir yüksek skor sahibi olacaktır ve oyunun belli aşamalarında bu bosslarla düello atarak kazanma durumunda çeşitli başarımlarla oyuncumuz ödüllendirilecektir. 
